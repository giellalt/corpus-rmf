<document xml:lang="rmf" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>925</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="rmf"/><language xml:lang="swe"/></multilingual><origFileName>http://www.umo.se/Andra-sprak/romska-kale/Balanis-aro-teluni-trupos</origFileName><parallel_text xml:lang="fin" location="hiivatulehdus.html"/><parallel_text xml:lang="fit" location="svamppia-sukuelimessa-eli-alapaassa.html"/><parallel_text xml:lang="sma" location="goebperh-tsavhnosne.html"/><parallel_text xml:lang="sme" location="guoppar-vuolledabiin.html"/><parallel_text xml:lang="smj" location="guopparinfeksjavnna-vuollevajmon.html"/><parallel_text xml:lang="swe" location="svamp-i-underlivet.html"/><parallel_text location="rappani-an-minshe.html" xml:lang="rmu"/><parallel_text location="infektacija-makar-le-purne.html" xml:lang="rmy-rka"/><parallel_text location="fungus-svamp-ande-telunipe-vagina-penis.html" xml:lang="rmy-rlo"/><parallel_text location="parnothavdipa.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Balanis aro téluni trupos</p>
<p type="title">Balanis aro téluni trupos</p>
<p>Koni butide komujes hin balanis aro téluni trupos. Onivar barjula douva ta douva vojbuvel te del bisvérinja. Douva hin but normalno mahkar tšajen. Trin pa stár tšaja lena džiko var aro dživiba bisvérinja pa balanis ta koni butide ávela douva palpale but var. Nína tšáve vojbuvel te lel balanis. Balanis hin bifardiko nebi vojbuvel áchel bisvériko dóleske douva brúkavel del hanjina ta dukhel.</p>
<p type="title">Soske lelas bisvérinja pe balanis?</p>
<p>Ná hortas džaniba soske lelas bisvérinja pa balaniha. Jek dochiba vojbuvel áchel džiko drab so lelas, sar eksemplura antibiotika, so mudarela dóla tšihka bakterija so hin normalnes aro téluni trupos te lelas vojiba te barjuvel.</p>
<p>Balanis vojuvela nína vieruvel pa te imuniarakhiba hin téljimen pa džiko doch, sar eksemplura kana ávela dukhadeske vaj hin líjal pes but stresi.</p>
<p>Hormonibalanis aro trupos vojbuvel nína angouvel. Dólesko khal hin normalno te lel hastes angnal menśi vaj kana hin phari.</p>
<p>Balanis ná tšek bijkano duk. Douva vojbuvel te starjuvel aro buijniba nebi douva hin binormalno. Dolesko khal vojbuvela balanis starjuvel dženom mujaloseksi te stavela it vaurre kones hin balanis.</p>
<p type="title">Sar hokavela te hin pes balanis?</p>
<p>Tšaja hokavela balanis ka hanjina ta hin bisvérinja trystalo ta minh ta aro džújengo avutrno organi. Džújengo avrutno organi vojbuvel avel lóle ta šujuvel. Drebiba vojbuvel avel parne huche ta nebi onivar hin dóla sane ta disave var lelas ná tšek drebiba kana hin balanis.</p>
<p>Balnis tšérela te douva vojbuvel bisvérinja vaj tšérel dukhiba kana mutravela va jrikhila seksi. Onivar lela eksemija aro džuvjengo avrutno organi.</p>
<p>Te hin vojiba te tšáve lena hek marni misal po vaj trujalpéle, pélengogóno. Hin vojib nína te lel jek parno hińos apo vaj trujal péle, télal anglunimortsi vaj apo kar. Parno hińos brúkavel áchel bolokhide te touvel nikhi ke smegama so naturlikanes hin télal angluno mortši.</p>
<p type="title">Sar lelas nikhi balanis?</p>
<p>Kana hin tikne bisérinja pa balanis aro minh vaj apo kar brúkavela douba nachen nikhi korkores pálal disave díves bi arakhibata.</p>
<p>Nebi onivar ná džala douva pherdal, vaj hanjina ta bisvérila ajabut te kamlehas hastes tšérel variso dóleske. Kana hin váguno var ka lelas preblemi hiovylas lele kontakti aro jek ternengo centarali, murtši- ta ta bivjamosko centrali te lel hortas aro džanibi hinko douva tšatšunes balanis so hin. Kana džalas ka arakhibosko centrali lelas te džal dženom jek dikhijiba. Douva brúkavel džal haste dóleske douva kon tšérele dikhjiba vojbuvel loches te dikhel hinko douva balanis.</p>
<p>Kana in sikide áchtas balanis ta náka hošavela tšek problemi vojbuvelas te tšińel džiko pa dola birecepti drab kajo balanis so hin aro apoteka. Hin ajasáve makhiba so vojbuvelas te makhel aro minh ta aro džújengo avrutno organi ta kár ta pélengogóno. Pe tšajenge hin nína pilleri, aja khardo vagitorium so makhelas pe najha aro minh, ta makhiba so vojbuvelas priskinela aŕe pe jek tikno plastika prskiba. Jek tíjako pálal kana hin líjal béri vojbuvel douva del bisvérinja ta hanjila butide, nebi douva brúkavel džal hastes pherdal.</p>
<p>Kana pherdelas hilo arakhiba avela kutides sáre sastide pa douva birecepti béria. Kana ná avela vaj balanis avela palpale butvaride ke duj var télal jek pah bereh mote lel kontakti aro jek ternego centrali, mortši-ta bijeskocentarli avj arakhibosko centrali palpales te lel hahtiba.</p>
<p>Douva hin inportanto te ná rikhavelas balaniskomurdarkanao bérja butvares vaj aro bihioviba dólesko khal ke douva vojbuvel tšérel douva bilokhide te lel nikhi balanis vaj te douva avela palpale palal jek kuti tíjako pálal. Douva vojbuvel nína hukhavel slemhinos ta tšérel te douva vojbuvel liedavel pe vaure problemi.</p>
<p type="title">So tšérelas te ná lelas balanis?</p>
<p>Dóleske ná hortas džaniba soske lelas balanis hin bilokho te arakhes pes kajo balanis.</p>
<p>Onivar pheńelas te hin baro buti te lel balanis kana touvalas téluni trupos pe sapunis. Nebi ná tši so sikavela pe siguribaha te douva hin jakhes. Nebi ka hin balanis vaj lela butvares balanisko infeksija ta thouvela pes butvares vojbuvela douva te avel fendide ka touvelas pe kutide. Bidota hinko balanis vaj ná pisula douva te touvel téluni trupos jek var aro díves pe bimásuno páni. Ná hiovylas te rikhavel normalno sapunis aro téluni trupos dóleske ke douva huckavela. Kana endo vojbuvelas anglide rikhavel jek biparfymikano makhiba.</p>
<p type="title">Puchibi ta sváriba pa balanis aro téluni trupos</p>
<p type="title" xml:lang="swe">Lelako balanis pa string, tate- ta beska kóla</p>
<p>Nà tšek džanikane kavieriba te tato- vaj beska kóla lokhavelas te lelas lokhide balanis. Nebi kana hin balanis vojbuvel douva te lokhavel bisvérinja ta hanjiba ka rikhavela vulavitiko téluni kóla ta bare kóla. Douva vojbuvel hahtavel te souvel útan téluni kóla ta sar tšaj ná rikhavel beska holujako arakhiba.</p>
<p type="title">Nachelako balanis ka makhelas téluni trupos pe youhurt?</p>
<p>Te youhurt hahtavelas kajo balanis hin jek typi kata ná džiko džanivitiko kavieriba. Nebi douva vojbuvela hošavel másuvitiko ta dólesko khal áchel tšihko kajo hanjiba.</p>
<p type="title">Vojbuvelako balanis strajuvel?</p>
<p>Balanis ná starjuvela sar eksemplura apo toileti. Nebi vojbuvela starjuvel aro minhkano bujariba vakha douva hi binormalno.</p>
<p type="title">Lelako balanis ka hala bút gullo?</p>
<p>Ná tšek džanvitiko kavieriba te balanis sankilas it dóleha te halas bút gullo. Nebi hin problemura pe balanis vojbuvela douva tšatšunes te ná áchel fardigo te frestavel ka barude habe vojbuvela hahtavel te avel phiŕo pa balanis.</p>
<p type="title">Hinko vojiba te rikhavel seksi kana hin balanis?</p>
<p>Douva ná fardiko te rikhavel seksi kana hin balanis nebi ke slemhińos hin biknís ta lokhes lel beska dav aro douvata douva vojbuvel dukhel te rikhavel seksi. Kana hin minhkano bujariba hin tikno rizo te balanis starjuvela. Dólesko pherdal hin baride rizo te lel vaj starjuvela jek bijkanonasvaliba ka hin minhkano bujariba it tíja ka hin balanis ke hin tikne dav aro slemhińos so tšérel ta vojbuvela lokhide lel vaj starjuvel infeksija.</p>
</body></document>
