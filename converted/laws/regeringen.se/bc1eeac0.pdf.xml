<document xml:lang="rmf" id="no_id"><header><title/><genre code="laws"/><author><unknown/></author><translator><unknown/></translator><translated_from xml:lang="swe"/><year>2009</year><wordcount>1280</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.regeringen.se/content/1/c6/13/78/64/bc1eeac0.pdf</origFileName><parallel_text xml:lang="fin" location="cd166226.pdf"/><parallel_text xml:lang="sma" location="787037c6.pdf"/><parallel_text xml:lang="sme" location="3ad2153c.pdf"/><parallel_text xml:lang="smj" location="b3418a89.pdf"/><parallel_text xml:lang="swe" location="20090724.htm.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Main url: http://www.regeringen.se/sb/d/108/a/137864</note></header><body><p><em type="bold">Kanuni (2009:724)pa nationalne minoriteturi ta minoriteturitšib </em><em type="bold">/Avela aro džor 0 </em></p>
<p><em type="bold">Sarekane regulia </em>1.§ Dauva kanuni rálila agoriba pa nationalne minoriteturia,nationalno minoriteturijakotšib faĺiboskothan ta horttiba te rikhaven minoriteturi tšib hougakensa ta aro tingi. Hin vaure horttiba pa anglunioskolibata ta phurengo arakhibata. Dauva kanuni rálila pańa agoriba ta pálal voĺiba te dauva kanuni rikhavehas. 2 § Nationalne minoriteturi hin bibolde, romane, same,sveitikofinitika ta tornedalingar pálal Sveiťibosko líjiba pálal Evropako konsiljako ramsomsiba pa minoriteturengo arakhibata (SÖ 2000:2) ta pálal evropeisko télunikanuni pa thánesko- vaj minoritetštšib (SÖ 2000:3). Aro tšibakokanuni (2009:600) phukavehas te nationalno minoriteturitšiba hin finitiko, jiddisch, meänkieli, romani chib ta samisko. 3 § Faĺiboskehougaje mote ka douva hyovylas po latšo manera den informasia themesko minoriteturienge pa lengo horttiba pálal dauva kanuni. 4 § Aro tšibakokanuni(2009:600) phukavehas te themeske hin jek specialno angnal svariba te arakhen ta jelpaven nationalno minoriteturitšiba. Themeske hin nína pe vaures helpaven nationalne minoriteturiengo sajpa te rikhaven ta barjaven pengo kultur aro Sveiťiko. Kentengo barjiba aro kulturjako- identiteťos ta tšibesko rikhiba mote arakhes ta barjaves. 5 § Faĺiboskohougaje mote ge de nationeĺo minoriteturienge sajpa te angoven aro puchibi so angouvena dólen ta jakke harhal tšerel butja minoriteturiengo anglegierensa aro ajasáve puchiba. Faĺiboskothan 6 § Finitiko tšibako faĺiboskothane hin vaure gáve ta fóri: Botkyrka, Eskilstuna, Gällivara, Haĺstahammar, Haninge, Haparanda, Huddinge, Håbo, Kiruna, Köping, Pajala, Pestuna, Solna, Stockholm, Södertälje, Tierp, Upplands Väsby, Upplands-Bro, Uppsala, Älvkarleby, Österåker, Östhammar ta Övertorneå. Meänkielisko faĺibosko tháne hin vaure gáve: Gällivara, Haparanda, Kiruna, Pajala ta Övertorneå. Samisko tšibako faĺiboskotháne hin vaure:Arjeplog, Ararosjaur, Berg, Gällivara, Härjedalen, Jokhmokh, Kiruna, Lycksele, Malå, Sorsele, Storuman, Strömsund, Umeå, Vilhelmina, Åre, Älvdalen ta Östersund. 7 § Vaure gáve ke so hin phukade aro 6§ lena sajpa te aven aŕe aro pe jek líneksko phukiba aro faĺiboskothan pe finitiko,meänkieli,vaj samisko.Agoriba te gáve saj aven aŕe aro jek faĺiboskothan. Gavermentto muhkela pengo džinta líneha dólen kón kamena te aven aŕe aro ajasavo faĺiboskothan. Horttiba te rikhaven finitiko, meaänkieli, ta samisko hougajensa. 8 § Ke privatno manus rikhavel finitiko,meänkieli vaj samisko aro pengo rakhiba ta rańiba hougájensa aro faĺiboskothan, kónesko phuvjako than hin it minoriteturiengo tšibensko faĺiboskothan. Dauva starkila te komunis vaj komuajo angleskiero, ke sákes hin tšetaniba aro faĺibosko thanes. 9 § Avrial katar o faĺiboskothan hin jek specialno horttiba te rikhaven finitiko,meänkieli ni samisko aro rakhiba ta aro kontakto hougajensa aro faĺiboskohougajensa. Avrial katar o faĺibosko tahan hin komujes horťiba te rikhaven finitiko, meänkieli nína samisko mote aro mujalo ta rańibosko kontakti aro Faĺiboskohougajensa aro sáki kaj privatno komunis hin partija vaj puchiban vaj anglekiero pa sáki saj tšentaves pa personali kon hajula ta kónes hin džaniba pa minoriteturitšiba. 10 § Privatno manuske hin horttiba te rikhaven finitiko ta samisko aro pe pengo rańiba Themesko anglegierensa. It hin pańa aro komujengo kontakti pe Horťiboskokonsielensa, Taksako oraniensa, ta Diskriminijako anglesgierensa aro sáki kaj privatno manush hin vaj sar tšetanibosko angleskiero. 11 § Faĺiboskohougaje mote tšéren latšes te áchelas personali końes hin tšibako džaniba aro finitiko, meänkieli ta nína samisko kaj douva hyovylas aro komujengo kontatki hougajensa. 12 § Faĺiboskohougaje lel te agor specialno tíja ta specialno than te len priśi vizita pa privatno komujata kón rakhila finitiko, meänkieli vaj samisko mote ni rikhaven specialne telefonoskotíja. Horttiba te rikhaven finitiko, meänkieli ta samisko aro tingi. 13 § /Ny beteckning X § U:2009- Dóles kon hin partija vaj anglekiero pe partija jek resin vaj aro jek puchiba aro phuvjakohorttiba, tingboskohorttiba,tšereskohortiba, hávaskohorttiba vaj pánihorťiboskotingi pe gávensa so hin hilo vaj pah dieli Gällivare, Haparanda, Kiruna, Pajala ta Övertorneå hin horťiba te rikhaven finitiko vaj meänkieli télal resinetš vaj puchiba agorlela, pa resinet vaj puchiba hin anknytning tiĺ diso gáve. It mahaminela samisko aro tingi are tingjakothan so hin hilo vaj pah dieli pe gáveha Arjeplog, Gällivare, Jokhmokh vaj Kiruna, ke resinet vaj puchibat hin tšetaniba are dála gáve. Horťiba te rikhaven finitiko, meänkieli ta samisko mote rálila nína dóla tingibosko horťiba, kaj doma aro jek resin vaj puchiba hin líjal vágunes ta kaj vágunes rovelas (perdal phukavehas) . </p>
<p>Kanuni (2009:857). 13 § /Avela aro džor:2010-02-15/ Dóles kon hin partija vaj partijako angleskiero aro jek resin vaj aro puchiba, so rakhavahas aro Faĺibosko horťiba, tingiboskshorťiba, tšéreskotingi, havaskotingi vaj pánihorťiboskotingi pe domakothan so rálila hilo vaj pah dieli pa vaure gáveha. Gällivare, Haparanda, Kiruna, Pajala ta Övertorneå lena horťiba te rikhaven finitiko vaj meänkieli ka agorlela aro resin vaj, ke hin resines tšetaniba pa vaureha disave gáve.It hin samisko aro tingi tingibosko thane, konenego than hin it sar vaure gávena. Arjeplog, Gällivare, Jokhmokh vaj Kirunako phuv, ke resinet vaj puchibaske hin tšetaniba are disave gáve. Horťiba te rikhaven finitiko, meänkieli ta samisko mote rálila nína dóla tingibosko horťiba, kaj doma aro jek resin vaj puchiba hin líjal vágunes ta kaj vágunes rovelas (perdal phukavehas) 14 § Horttiba te rikhaven meänkieli, samisko vaj finitiko aro resin vaj puchiban aro tingi pálal 13 § rálaven horttiba te mukhen aŕe rańiba ta sikjiba aro dála tšiba, horttiba te lel dola rańiba so rálila douva tingibosko resin vaj phukiba, horttiba te lel dieli dóla lineta so rálila resinet vaj puchiba lel džaniba mujales ta horttiba te aro mujalo lávengophańiba angnal tingi rakhaven dauva tšib. Tingi mote risaven line ta rańiba pe sveiťiko tšibes ke douva hyovylas. Nína aro sárikanes mote tingi vá pálal te rikhaven minoriteturitšiba aro pengo kontakti pe komujensa vaj lengo anglesgierensa. Aro sáre resin vaj sáki kaj hin horťiba te rikhaven finitiko, meänkieli vaj samisko mote are tingi pálal 13 § mo komujes vaj anglekieres konesta foťula juridikano anglekiero, lena horťiba te lel pálal kamliba lel tingibosko agoriba ta rétiba kaj tingibosko agoriba rálila pes po iego tšibaha. 15 § Douva kon kamela te rikhaven finitiko, meänkieli vaj samisko mote aro tingobosko vaj aro resinbosko byrjiba phukaven douva pálal 13 § te rikhaven pengo iego tšib kana komuja phukavela pesko džinta vágunovar aro sáki. Ródiba te lel risiba pálal 14 § ta pálal triťo kotoriba mote komujes mekhen pengo džinta pálal jek kurko doťa ka doma vaj agoriba hin hin mukhle, vaj naa ajasávo džinta hin mukhle sikide aro resinet vai aro puchiba. Ka ródiba te rikhaven minoritetšib vaj kamliba pa risiba phukavehas sikide ke so pheńehas aro váguno ta aro duito kotoriba, douva lahas télaven. Ajasáve kamliba lá nína télaven ka, ke hin džanita te strakiba hin dochavitiko. 16 § Ke partija vaj partijako anglekieres hin horťiba te rikhaven finitiko, meänkieli vaj samiskoaro tingibosko horttiba, mote risiboskiero rikhaves pálal kanunija aro 5 kap. 6?8 §§ ta 33 kap. 9 § horťiboskophal ta 50?52 §§ faĺiboskoprecesko kanuni (1971:291). Finitiko, meänkieli ta samisko aro angluniskola ta aro phurindengo arakhiba. 17 § Kana o gav so rálina aro faĺibosko than dena than aro angluniskola pálal 2 a kap. 1 ta 7 §§ skolakokanuni (1985:1100), ke phurinder kamela than aro angluniskola mote gave den than kentenge aro skola kaj hin sikjiba hilo vaj pah dieli a po finitiko, meänkieli vaj po samisko. 18 § Gaves so rálial aŕe aro faĺiboskothan mote den sajpa dólenge kon kamela te len phuridengo arakhibosko tšensta pa personali kon džanela finitiko, meänkieli vaj samisko. Dauva kanuni rálila nína dóla gáve so ná panna aŕe aro faĺibonge thane, konen hin personali kónen hin džaniba aro dála tšiba. Frojiba 19 § Gavermentto lena pa specialno doh te den bihiba, te faĺiba phukaven ajasavo hougaje kónes hin dochiba te tšéren butja télal faĺiba jek specialno dochiba ta istemaltšeriba hin pa 8 §. Itvéribosko manera hin pálal gavermenťosko, gávengofaĺiboske pe phuvjako ta gavengo aro puchiba pa gávengo hougaje. Vá páliba 20 § Faĺiboskohougajes istemaltšeriba pa dauva kanuni mote vá pálal. Gavermenťo phukila save hougáje lena dochiba pa kanunisko voĺibata.Dauva voĺibosko dochibsko ráliba naa agorila vaure hougájengo voĺibosko butja. 21 § H ougáge kónen hin angnal svaribosko dochiba mote nína pálal, godidíben, informasia ta it véri butja jelpaven vaure faĺibongehougaje pálal kanunijako tšuviba</p>
</body></document>
